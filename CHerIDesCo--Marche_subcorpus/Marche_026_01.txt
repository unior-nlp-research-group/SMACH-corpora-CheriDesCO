Rocca Roveresca, Senigallia

Importante testimonianza di architettura militare quattrocentesca che ha inglobato strutture difensive preesistenti. La piena realizzazione, come fortificazione cittadina, viene realizzata da Baccio Pontelli che, nel 1480, succede al Laurana e realizza le opere strettamente connesse alla difesa, gli elementi decorativi delle finestre, i fregi presenti nel cortile, negli ambienti interni e la scala a chiocciola che percorre verticalmente il torrione nord. All'interno un sistema didattico multimediale, apparati esplicativi del percorso di visita e una videoteca illustrano la storia dell'edificio e la destinazione dei vari ambienti.
