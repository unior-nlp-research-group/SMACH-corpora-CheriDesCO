Museo nazionale del Palazzo di Venezia, Roma

Il Museo nazionale del Palazzo di Venezia ha sede in quella che fu la grandiosa dimora papale del veneziano Paolo II Barbo (1464-1471), grande appassionato di collezionismo e iniziatore ideale del destino museale ed artistico dell'edificio. Istituito nel 1921, il Museo polarizza il suo interesse attorno alle cosiddette "arti applicate". Le sue raccolte si sono formate a partire da un primo nucleo di sculture e opere provenienti da Castel Sant'Angelo, dalla Galleria nazionale d'Arte Antica e dalle collezioni del vicino museo del Collegio Romano fondato nel Seicento dall'enciclopedico gesuita Athanasius Kircher. Il materiale artistico dell'originaria collezione era composto di opere prevalentemente di epoca medievale e rinascimentale, testimonianza di particolari settori settori dell'arte decorativa come piccoli bronzi, smalti, marmi, ceramiche di manifattura italiana.
Le persone con difficolt√† motoria possono accedere dall'ingresso di Via del Plebiscito, 118
Luogo certificato Herity.
maggiori informazioni su:
http://www.polomusealelazio.beniculturali.it/index.php?it/235/museo-nazionale-del-palazzo-di-venezia
