Fornaci romane di Lonato, Lonato del Garda

Presso la località Fornace dei Gorghi (a sud di Lonato) nel 1985, in seguito ai lavori per la costruzione di una stazione di trasformazione ENEL, venne alla luce un complesso di fornaci del I e II secolo, che rappresenta forse un unicum in alta Italia.La Fornace A è una delle due fornaci musealizzate e visitabili in Lombardia. Le altre fornaci individuate nel corso dello scavo, per il precario stato in cui si trovavano e per le difficoltà di una loro conservazione e musealizzazione, sono state reinterrate. Il territorio perilacustre del basso Garda durante l’età romana è caratterizzato dall'insediamento urbano del vicus di Arilica (Peschiera del Garda), e da una fitta organizzazione poderale nel cui tessuto si distinguono le ville. Tra la Valtenesi e il Bassolago si conoscono poco meno di una trentina di ville. Solo di quelle di Sirmione e Desenzano conosciamo una pianta abbastanza completa e per una decina di altre solo qualche vano. Gli scavi sinora effettuati e i reperti di superficie indicano una fondazione di tali ville generalmente a partire dall’età augustea. In questo contesto si inserisce l'importante complesso artigianale delle Fornaci Romane di Lonato, che nei primissimi secolo dell'Età imperiale devono aver fornito materiale da costruzione per i vari insediamenti dell'area..Pagina facebook https://www.facebook.com/fornaciromanedilonato
