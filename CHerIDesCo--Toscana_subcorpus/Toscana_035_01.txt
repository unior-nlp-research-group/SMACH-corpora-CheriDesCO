Musei del Bargello - Museo delle Cappelle Medicee, Firenze

Il percorso museale comprende la Cappella dei Principi e la Sagrestia Nuova di Michelangelo. La prima conserva nella cripta le sepolture dei membri della dinastia medicea, nella fastosa sala al piano superiore i cenotafi dei granduchi e in due vani ai lati dell'altare il tesoro di San Lorenzo, costituito da reliquiari e altri arredi, capolavori dell'oreficeria rinascimentale e barocca.
La Sagrestia Nuova si deve a Michelangelo e fu iniziata nel 1521 e terminata pi√π tardi da Vasari. Contiene la tomba di Lorenzo il Magnifico e di suo fratello Giuliano con la statua della Madonna col Bambino e le tombe di Lorenzo duca di Urbino e di Giuliano duca di Nemours con le statue dei due duchi e quelle del Giorno, della Notte, dell'Aurora e del Crepuscolo.
