Villa Adriana e Villa d'Este - Santuario di Ercole Vincitore, Tivoli

Il Santuario di Ercole Vincitore è uno dei maggiori complessi sacri dell'architettura romana in epoca repubblicana. Situato a Tivoli, venne edificato nel corso del II secolo a.C. Si tratta di una struttura di dimensioni imponenti, realizzata con una serie di terrazzamenti, a picco sul fiume Aniene.L’area sacra si sviluppò lungo un’antica percorrenza di transumanza, in seguito formalizzata come via Tiburtina. Nel corso dei secoli successivi alla sua decadenza come luogo di culto, le imponenti strutture vennero utilizzate via via come ricovero, convento, fonderia, centrale idroelettrica ed infine cartiera.Il santuario, a pianta rettangolare (188 x 140 m), misurava originariamente 3000 m2 e consta di tre parti principali: il teatro, che sfrutta il naturale digradare del terreno, una grande piazza delimitata da portici ed il tempio vero e proprio. I terrazzamenti, portici e colonnati creavano una grandiosa scenografia intorno al luogo di culto che si ergeva su un alto podio.Il santuario era posto fuori dalle mura della città, lungo la via che anticamente collegava il Sannio alla pianura romana e rappresentava uno snodo economico cruciale per tutte le popolazioni dell'Italia centro-meridionale. L'antica città di Tivoli si identificava col culto di Ercole (Herculaneum Tibur) proprio in virtù della sua posizione strategica e lo venerava sia come dio guerriero (che aveva favorito la storica vittoria sui Volsci), sia come protettore dei commerci e della transumanza delle greggi, attività fondamentale per l'originaria economia fin dalla preistoria.La tradizione vuole che il culto di Ercole fosse esportato a Roma in età tardo-repubblicana da Marco Ottavio Erennio. Il tempio ospitava un collegio di musici (tibicines) tra i più importanti e ben frequentati d'Italia.Le danze e i canti del culto si celebravano nel mese di agosto. La struttura del tempio, con il teatro adagiato sulla collina dominato dal luogo sacro vero e proprio, ha molte affinità con la vicina e coeva area sacra del Santuario della Fortuna Primigenia a Palestrina, anch’essa ben conservata e visitabile.La straordinaria articolazione architettonica e la sovrapposizione di strutture industriali lo rendono un luogo affascinante e ricco di storie che vanno scoperte lungo il percorso di visita.All’interno del complesso è inoltre presente un Antiquarium che espone elementi decorativi del tempio, stele e statue che erano collocate lungo i portici e i donaria.NUOVE MODALITA' DI INGRESSO E TARIFFE DAL 28 MAGGIO 2020 per emergenza Covid-19 Dettaglio orario (1)11.00 - 17.00 dal 2 gennaio al 29 febbraio11.00 –18.30 mese di marzo *10.00 –19.00 dall’ultima domenica di marzo al 30 settembreDall' 11 ottobre 2020 al 20 febbraio 2021 chiusura la domenica alle ore 14.00La biglietteria chiude un'ora prima.E’ possibile effettuare visite prima dell’orario di apertura (dalle ore 9.00) solo per gruppi, con obbligo di prenotazione. La prenotazione è a pagamento.Il D. M. 9 gennaio 2019, in vigore dal 28 febbraio 2019, prevede :- ingresso gratuito tutte le prime domeniche del mese da ottobre a marzo;- ingresso gratuito nella Settimana dei Musei (nel 2019 dal 5 al 10 marzo);- ulteriori 8 giornate ad ingresso libero stabilite dagli Istituti: le VILLAE promuovono la gratuità tutti i primi lunedì del mese da maggio a dicembre; - biglietto pari a due euro per giovani dai 18 ai 25 anni.per ulteriori agevolazioni: linkIl Santuario di Ercole Vincitore è chiuso il 1° gennaio e il 25 dicembre, salvo aperture straordinarie su progetto MiBAC.Informazioni: biglietteria +39 0774382733; villa.adriana@coopculture.it
