Museo nazionale etrusco e necropoli di Chiusi, Chiusi

Il Museo, fondato nel 1871 ed aperto nella sede attuale nel 1901, conserva ed espone reperti che illustrano la storia di Chiusi dall'Età del Bronzo fino a quella Longobarda, con particolare riguardo al periodo etrusco della città.
Attualmente le visite alle Tombe sono sospese. Ci scusiamo per il disagio.
Del Museo fanno parte anche due suggestive tombe etrusche, quella del Leone (temporaneamente chiusa per motivi di sicurezza) e quella della Pellegrina, quest'ultima con ricco apparato di urne e sarcofagi ancora in posto.
La Tomba della Scimmia, con ciclo di pitture parietali, e la Tomba del Colle sono attualmente chiuse al pubblico.
Le tombe sono situate a poco più di tre chilometri dal Museo, lungo la strada che porta al lago di Chiusi.
Presso il museo sono disponibili laboratori didattici e percorso di approfondimento per le scuole di ogni ordine e grado e per ogni tipo di utenza e accessibilità.
Sono disponibili le APP Guide per la visita al museo e la Guida Kids “Gli etruschi di Porsenna” (http://www.beniculturali.it/App)
Al Museo è annesso un importante laboratorio di restauro visitabile a richiesta.
Il Museo riapre al pubblico venerdì 9 luglio 2020.

ORARI:
Tutti i giorni ore 9.30-20.00. Ultima bigliettazione ore 19.30.
