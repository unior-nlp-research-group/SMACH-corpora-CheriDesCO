Abbazia di San Giuliano, Genova

Il complesso monumentale, fondato nel 1240 come chiesa francescana dai Minori Conventuali ai quali subentrarono i Monaci Benedettini all’inizio del XIV secolo, subì nel corso del secolo successivo importanti opere di ampliamento e di trasformazione. Chiuso in seguito alle soppressioni napoleoniche, il convento venne ripristinato a partire dal 1870, con la rinascita spirituale della comunità benedettina. Vincolato dal 1934, rimase però in disuso per decenni. Il complesso è composto dall’abbazia e dalla chiesa, quest’ultima ancora di proprietà della comunità dei Padri Benedettini, che ne ha dismesso l’utilizzo per il culto e che attualmente versano in grave stato di degrado. Nel 1984 l’abbazia è divenuta proprietà dello Stato. Dal 1998 gli Uffici liguri del Ministero dei beni e delle attività culturali e del turismo lavorano al restauro con grande impegno di risorse umane ed economiche. La Soprintendenza  è divenuta recentemente consegnataria pro tempore dell’abbazia.
