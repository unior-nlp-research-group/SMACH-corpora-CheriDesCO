Parco archeologico urbano dell'antica Volcei, Buccino

La complessa vicenda insediativa di Volcei è oggi ripercorribile grazie alla costituzione del Parco Archeologico Urbano che inaugurato nel 2003, ha l'intento di collegare e di rendere fruibili in un itinerario di visita le emergenze monumentali antiche di maggiore rilievo inserite in gran parte nel tessuto dell'attuale centro di Buccino.
La città antica, che allo scorcio del IV sec. a.C. fu dotata di un'imponente cinta muraria in blocchi di travertino, è nota soprattutto nelle sue fasi di età romana: essa aveva una disposizione a terrazzi e un reticolo di strade disposto a spina di pesce ai lati di un asse Est-Ovest che, rimasto invariato nel tempo, rappresentava la principale via di attraversamento della città (l'attuale via Roma); il foro, la piazza principale, è da ubicare nei pressi dell'attuale Piazza Amendola.
Tra i monumenti oggi visitabili lungo i percorsi del Parco si ricorda il tempio di via S. Spirito, noto come Caesareum e l'isolato di via Canali, nel quale, in età romana imperiale, fu costruito un edificio pubblico a tre navate con pavimenti a mosaico.
Per maggiori informazioni sul Parco consulta il sito www.volcei.net
