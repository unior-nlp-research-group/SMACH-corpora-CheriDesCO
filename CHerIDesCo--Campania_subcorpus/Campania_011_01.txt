Area archeologica della necropoli monumentale di Avella

L'area archeologica comprende un settore della necropoli monumentale che si sviluppò tra la tarda età ellenistica e la prima età imperiale lungo un asse viario extra-urbano che, uscendo dalla città antica di Abella, conduceva ad Ovest verso la pianura campana.
Il complesso aperto al pubblico comprende quattro mausolei funerari delimitati da recinti e costruiti in opera incerta o reticolata, con inserti di laterizio.
I mausolei sono inseribili nell'ambito di tipologie architettoniche ampiamente note in altri centri coevi della Campania antica.
