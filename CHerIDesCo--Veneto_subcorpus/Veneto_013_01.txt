Gallerie dell’Accademia di Venezia, Venezia

Le Gallerie dell'Accademia sono ospitate nel complesso della Carità composto dalla Chiesa di Santa Maria della Carità, dalla Scuola Grande della Carità (la più antica di Venezia), e dal Convento dei Canonici Lateranensi progettato nel 1561 da Andrea Palladio.
Nelle Gallerie, ospitata in 24 sale, è conservata la più importante collezione di pittura veneta dal Trecento al Settecento, di cui fanno parte alcuni capolavori assoluti come "La Tempesta" di Giorgione, "La Pietà" di Tiziano, "Il ciclo delle storie di Sant'Orsola" di Carpaccio dalla Scuola omonima e "Il Convito in casa di Levi" del Veronese.
All'ultimo piano del convento palladiano è ospitata la Quadreria, attualmente non visitabile per i lavori di restauro in corso.
Il Gabinetto dei Disegni e delle Stampe delle Gallerie dell'Accademia possiede tra gli altri alcuni dei più importanti fogli della cultura occidentale, tra cui "L'Uomo Vitruviano" di Leonardo, esposto periodicamente.

NOTA: In occasione di esposizioni temporanee il prezzo del biglietto è suscettibile di variazioni di costo.
