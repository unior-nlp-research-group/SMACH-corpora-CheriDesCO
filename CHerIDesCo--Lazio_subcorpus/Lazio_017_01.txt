Terme Taurine o di Traiano, Civitavecchia

L’area denominata Casale dei Bagni, meglio conosciuta come Terme Taurine, insiste a Nord di Civitavecchia, a circa 4 Km dal centro urbano, in direzione Tolfa.Il grandioso complesso monumentale, un tempo identificato con la Villa di Traiano, è, invece, un’imponente ed articolata struttura termale costruita in epoca repubblicana e notevolmente ampliata in età adrianea.Ubicato a nord della città e fatto oggetto di scavi intorno alla metà del 1700, l'imponente complesso termale fu edificato in due tempi diversi. All'epoca repubblicana è riferibile un settore che, probabilmente realizzato a integrazione della vicina fonte termale della Ficoncella, si articola in un peristilio di ingresso, un taepidarium, un laconicum, un calidarium e altri piccoli vani di servizio. Di età traianea è un grandioso ampliamento caratterizzato da ambienti la cui monumentalità sottolinea la particolare importanza del complesso, certamente frequentato fino alla fine del V secolo d.C. L'impianto che si estende su due ettari accoglie un orto botanico caratterizzato dalla piantumazione di essenze antiche.
