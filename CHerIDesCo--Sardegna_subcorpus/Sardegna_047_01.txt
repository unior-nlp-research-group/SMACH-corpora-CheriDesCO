Castello della Fava, Posada

Il castello della Fava è situato su un'altura che sovrasta il centro di Posada, a poca distanza dal mare. Probabilmente già edificato nel XIII secolo, fu nel Medio Evo sede dei giudici di Gallura e di Eleonora di Arborea e sempre conteso a causa della sua posizione al confine tra i due giudicati. Quel che rimane del castello è oggi una torre a pianta quadrata e le rovine della cinta muraria, di forma quadrangolare. Il monumento deve il nome a una leggenda, secondo la quale sarebbe stata proprio una manciata di fave, data ad un piccione, ad ingannare intorno al 1300 i Saraceni che avevano cinto d’assedio Posada. Essi infatti, ritenendo erroneamente che gli assediati avessero ancora cibo, si ritirarono. Note biglietteria: €1,50 (dai 12 ai 18 anni; gruppi oltre 20 persone). Ingresso gratuito: sino agli 11 anni, diversamente abili e loro accompagnatori.
