Casteddu Ezzu, Cuglieri

Il complesso fortificato, uno dei più importanti del Logudoro per la sua particolare posizione geografica, fu edificato in un periodo imprecisato, ma antecedente al XII secolo quando, a causa delle vicende politiche interne, le fortificazioni statali non vennero più finalizzate alla difesa dei litorali, ma furono rivolte alla salvaguardia dei confini interni dei giudicati locali. I ruderi delle strutture murarie, che ancora oggi si conservano, presentano tecniche e stili che permettono di individuare la successione delle parti nei vari periodi storici (giudicale, pisano, catalano aragonese e, forse, spagnolo).
