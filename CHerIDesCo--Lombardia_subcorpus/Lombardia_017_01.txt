Parco dell’anfiteatro romano e Antiquarium "Alda Levi", Milano

Il Parco, ubicato in un esteso spazio verde nel cuore di Milano, e l’Antiquarium, aperti dal 2004, mostrano la ricchezza storico-archeologica di un quartiere dell’antica Mediolanum sviluppatosi nei pressi della direttrice viaria Mediolanum-Ticinum. Il parco archeologico conserva una porzione delle fondazioni dell’anfiteatro romano (I-IV secolo d.C.), mentre nello spazio espositivo reperti significativi e installazioni multimediali raccontano le caratteristiche degli spettacoli dell’arena e l’evoluzione dell’area sud-ovest della città dalla Protostoria al Basso Medioevo.
