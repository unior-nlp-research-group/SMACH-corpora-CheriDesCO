Museo archeologico nazionale della Valle del Sarno, Sarno

Palazzo Capua, sede del Museo, fu costruito nel ‘700 dall’antica famiglia sarnese degli Ungaro, costituisce uno dei massimi esempi di architettura in città e racchiude tutte le caratteristiche delle dimore patrizie sarnesi settecentesche, le quali si richiamano alla grande tradizione dell’ architettura napoletana coeva. Il Museo, inaugurato il 1 luglio 2011, presenta i reperti degli scavi archeologici nella Valle del Sarno, dall'età preistorica sino al periodo medievale. Molti sono i corredi funerari provenienti dalle necopoli del territorio e, di grande interesse, le ricostruzioni delle tombe a cassa - di età ellenistica, seconda metà del IV sec. a.C. -, rinvenute in località Galitta del Capitano, con pitture funerarie mirabilmente conservate che rappresentano scene caratteristiche quali il "ritorno del guerriero accolto dalla famiglia".
