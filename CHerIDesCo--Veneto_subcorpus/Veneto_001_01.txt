Museo archeologico nazionale di Adria, Adria

Il Museo illustra la storia di Adria, città portuale fin dalle origini, collocata lungo un ramo - oggi estinto - del Po.
I reperti più caratteristici sono rappresentati dai numerosissimi frammenti di ceramica attica a figure nere e rosse, dai vasellami di bronzo etruschi, riferibili principalmente al VI e V sec.a.C. quando il porto conobbe il suo periodo di massimo splendore.
Dell'età ellenistica è la cosiddetta Tomba della Biga, una straordinaria sepoltura di tre cavalli con i resti metallici di un carro a due ruote.
Per quanto riguarda l'epoca romana, il focus dell'esposizione è rappresentato dai vetri di ottima qualità, valorizzati all'interno di una vetrina che ne enfatizza i colori e le trasparenze.

Itinerari e percorsi tematici:
Il museo è inserito nel percorso Storie sull'acqua. Percorsi tra mare e terra: Venezia, Chioggia, Adria, Stra . Info e costi al link indicato.
Per il pubblico di prossimità, è possibile acquistare un abbonamento annuale "Museum Pass 365" al costo di 12 euro, consente l'ingresso illimitato per un anno a partire dalla sottoscrizione.
