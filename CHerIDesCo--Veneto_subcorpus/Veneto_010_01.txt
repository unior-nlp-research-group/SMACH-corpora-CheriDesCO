Museo nazionale di Villa Pisani, Stra

Villa Pisani - Museo Nazionale, la “Regina delle ville venete”, è una delle principali mete turistiche del Veneto. Situata lungo l’incantevole Rivera del Brenta, a 10 minuti da Padova e 20 da Venezia, la maestosa villa dei nobili Pisani ha ospitato nelle sue 114 stanze dogi, re e imperatori, ed oggi è un museo nazionale che conserva arredi e opere d'arte del Settecento e dell'Ottocento, tra cui il capolavoro di Gianbattista Tiepolo “Gloria della famiglia Pisani”, affrescato sul soffitto della maestosa Sala da Ballo.
"Passo non si faceva senza trovar nuovo spettacolo e nuova meraviglia", diceva del parco di Villa Pisani un entusiasta visitatore ottocentesco. E ieri come oggi il parco incanta per le scenografiche viste, le originali architetture, dalla Coffee House all'Esedra, il famoso Labirinto di siepi, tra i più importanti d'Europa, la preziosa raccolta di agrumi nell’Orangerie e di piante e fiori nelle Serre Tropicali, "tutto quello che può ricreare la vista e soddisfare il gusto", come vantava Almorò Pisani.
Villa Pisani ospita grandi mostre di arte antica, moderna e contemporanea, che richiamano ogni anno oltre centocinquantamila visitatori.
Il Museo Nazionale di Villa Pisani è il vincitore del premio “Il Parco più bello d'Italia 2008”.
Itinerari e percorsi tematici: Villa Pisani è inserita nel percorso Storie sull'acqua. Percorsi tra mare e terra: Venezia, Chioggia, Adria, Stra . Info e orari al link indicato.

Attenzione: ultimo ingresso un'ora prima dell'orario di chiusura.
Il labirinto resterà CHIUSO al pubblico non potendo garantire la distanza di sicurezza nei punti di accesso/uscita e di arrivo al belvedere.
Ingresso al piano nobile della Villa contingentato con un massimo di 80 persone all’ora.
Per le visite guidate obbligo di prenotazione, numero massimo di persone in visita guidata 12 + guida.
Per maggiori dettagli consultare il protocollo per le visite guidate al piano nobile.
