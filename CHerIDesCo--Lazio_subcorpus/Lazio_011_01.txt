Abbazia di Montecassino, Cassino

Il monastero di Montecassino, fondato da san benedetto nel 529 sul sito dell’acropoli di un antico insediamento, del quale rimangono tracce delle mura “ciclopiche”, è stato danneggiato più volte nel corso dei secoli e, da ultimo, dal terribile evento bellico del secondo conflitto mondiale.
Il Museo, fondato nel 1980, è ricco di preziose testimonianze della storia del luogo attraverso i secoli: nei quattordici ambienti espositivi sono raccolti reperti archeologici dell’età del bronzo e del ferro, frammenti architettonici del monastero medievale, numerosi arredi interni che decoravano ambienti di rappresentanza, arredi liturgici della basilica, codici miniati e libri dell’archivio e della biblioteca, oggetti donati da nobili e benefattori che vollero contribuire alla ricostruzione dell’Abbazia nel dopoguerra.
Da segnalare: materiali protostorici rinvenuti nei dintorni di Montecassino dal monaco Angelo Pantoni; un piatto con smalti in oro (VIII-IX secolo); una croce longobarda in filigrana d’oro; un cofanetto in avorio di arte normanna; manoscritti miniati tra le migliori espressioni della tradizione cassinese; la Madonna della cintola tra sant’Alessandro e san Benedetto, tavola di Brescianino.
Luogo certificato Herity

Dettaglio orario (1):
Museo: 21 Marzo-1 Novembre: Lunedì-Domenica 8.45-19.00; 2 Novembre-20 Marzo, Domenica: 8.45-17.30.
Abbazia: 21 Marzo-31 Ottobre: Lunedì- Domenica 8.45-19.00; 1 Novembre-20 Marzo: Lunedì-Domenica 9.00-17.00
