Casa Pascoli, San Mauro Pascoli

La casa natale di Giovanni Pascoli è monumento nazionale dal 1924. Numerose stanze conservano i mobili esistenti al tempo del poeta. La casa-museo conserva vari cimeli pascoliani e testimonianze storiche quali: lettere autografe, fotografie di famiglia e autografi di illustri visitatori. Il ricordo del periodo sereno trascorso a San Mauro dal Pascoli è rievocato in molte poesie con grande nostalgia e affetto, soprattutto per il fortissimo legame con la famiglia e l'attaccamento alla propria terra d'origine.
