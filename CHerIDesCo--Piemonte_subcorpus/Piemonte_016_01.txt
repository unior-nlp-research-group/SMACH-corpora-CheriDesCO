Musei Reali di Torino - Galleria Sabauda, Torino

È una delle Pinacoteche più importanti d'Italia. Fu istituita nel 1832 per concessione di Carlo Alberto con i dipinti dell'antica quadreria dei Duchi e dei Re di Savoia. Dal 1865 è ospitata al secondo piano del secentesco Palazzo del Collegio dei Nobili, poi dell'Accademia delle Scienze. Oltre alle raccolte sabaude, ad opere provenienti dalla quadreria del Principe Eugenio di Savoia - Soissons, dei Savoia - Carignano e da Palazzo Durazzo di Genova, la Galleria ospita opere di scuola italiana, piemontese e fiamminga e la collezione di Riccardo Gualino.
