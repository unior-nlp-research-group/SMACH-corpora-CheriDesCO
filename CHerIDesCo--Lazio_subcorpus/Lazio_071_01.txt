Museo nazionale romano - Aula ottagona delle Terme di Diocleziano, Roma

Dopo un lungo restauro durato due anni, riapre l’Aula ottagonale delle Terme di Diocleziano, più comunemente nota come Il Planetario. Questa Aula ottagona romana, dal giorno della sua inaugurazione, il 28 ottobre 1928, detenne a lungo il primato del Planetario più grande d’Europa. Le operazioni di consolidamento hanno provveduto alla messa in sicurezza del complesso, restituendo consistenza e stabilità alle strutture antiche. Un attento lavoro di micro sabbiatura a pressione controllata sull'intradosso della cupola della Rotunda Diocletiani, ha, infatti, riportato alla luce l’originaria tessitura muraria e le costolature dell’antica calotta.
