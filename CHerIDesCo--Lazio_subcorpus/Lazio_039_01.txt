Carcere Mamertino (Carcer Tullianum), Roma

ll Carcer Tullianum è  il più antico carcere di Roma, per molti secoli prigione di massima sicurezza per i nemici di Roma in attesa di esecuzione.Noto dal Medioevo anche come Carcere Mamertino, è il luogo dove, secondo la tradizione, gli Apostoli Pietro e Paolo vissero i loro ultimi giorni prima di essere martirizzati.Esso consiste di due piani sovrapposti realizzati alle pendici meridionali del Campidoglio nei pressi del Foro. Romano.Il livello più profondo, detto Tullianum, è il più antico. Esso risale, infatti, al VII sec. a.C., e fu scavato nella cinta muraria del periodo regio che proteggeva il Campidoglio.Il secondo, al piano superiore, detto Carcer, secondo gli archeologi, sorge un secolo dopo, nel VI secolo, ma viene più volte ristrutturato nel periodo repubblicano ed agli inizi dell’ impero, quando viene, tra l’altro, realizzata un grande facciata in travertino che rende il luogo ben visibile agli occhi della città.La posizione di questo carcere era strategica. Posto ai piedi del Campidoglio e davanti al Foro, centro della vita pubblica, esso era chiaro simbolo ammonitore dell’implacabile giustizia di Roma contro i suoi nemici.Molti personaggi storici sono stati qui rinchiusi e vi hanno perso la vita per strangolamento o decapitazione: basti ricordare Giugurta, re della Numidia nel 104 a.C e Vercingetorige, il re dei Galli nel 46 a.C..Molti storici romani narrano dell’orrore che questo luogo suscitava e delle terribili sofferenze ed umiliazioni inflitte a quelli che il destino portava qui.Proprietà: Vicariato di Roma - Arciconfraternita di San Giuseppe dei Falegnami Direzione: Opera Romana Pellegrinaggi
