Area archeologica del Sodo e Tomba di Camucia, Cortona

Riapre da venerdì 29 maggio L'Area archeologica del Sodo di Cortona, gestita in accordo con il Comune di Cortona tramite il Museo dell’Accademia Etrusca e della Città di Cortona che è anche il punto di sintesi per comprendere le realtà del Parco Archeologico.
Il tumulo II del Sodo è uno dei tre "meloni", come localmente sono denominati i tumuli etruschi che segnano la pianura alla base della collina di Cortona, la etrusca Curtun; un altro tumulo, di proprietà non statale, è anch’esso ubicato in località Sodo e inserito nella medesima area archeologica, mentre il terzo si trova nella vicina Camucia. Fra i tre monumenti funerari etruschi il tumulo II del Sodo, con il tamburo in grandi blocchi squadrati e la spettacolare gradinata-terrazza decorata da gruppi scultorei ed elementi architettonici di stile orientalizzante, è il più monumentale.  I preziosi reperti provenienti dalle due tombe del tumulo sono esposti all’interno del MAEC, il Museo di Cortona. L’area è indicata da apposita segnaletica stradale e può essere raggiunta in macchina o attraverso percorsi ciclabili e trekking.
La Tomba di Camucia al momento non è visitabile per motivi di sicurezza.
L’area è indicata da apposita segnaletica stradale e può essere raggiunta in macchina o attraverso percorsi ciclabili e trekking.
