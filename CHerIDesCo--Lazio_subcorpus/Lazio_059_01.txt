Monumento a Vittorio Emanuele II (Vittoriano), Roma

Il nome deriva da Vittorio Emanuele II, il primo re d'Italia. Alla sua morte, nel 1878, fu deciso di innalzare un monumento che celebrasse il Padre della Patria e con lui l'intera stagione risorgimentale. Il Vittoriano doveva essere uno spazio aperto ai cittadini. Il complesso monumentale venne inaugurato da Vittorio Emanuele III il 4 giugno 1911. Fu il momento culminante dell'Esposizione Internazionale che celebrava i cinquanta anni dell'Italia unita. Il modello generale del Vittoriano si ispira ad esempi greci e latini classici.
Ascensori panoramici:Inaugurati il 31 maggio 2007, i due ascensori panoramici in cristallo trasparente conducono alla Terrazza delle Quadrighe. Biglietto: Intero € 10,00 Ridotto € 2,00. Gratuito fino a 10 anni e per disabili con accompagnatori
Il Vittoriano nascosto: visite guidate ai sotterraneiIl Polo Museale del Lazio, diretto da Edith Gabrielli, ha reso fruibili i sotterranei del Vittoriano, con visite guidate gratuite, tutti i sabati e le domeniche. Questi ambienti, di epoca traianea, furono rinvenuti nel 1888 dopo la posa della prima pietra del monumento al re d'Italia e utilizzati anche come rifugio nel corso dei bombardamenti del 1943 e del 1944.Due gruppi di visitatori, formati da un massimo di 10 persone, verranno accompagnati nel percorso da personale specializzato. Sarà possibile prenotarsi direttamente nell'atrio d'ingresso su Piazza Venezia - ingresso collocato al termine della scalinata monumentale -, mezz'ora prima dell'inizio delle visite previste per le 11.00 (in italiano) e per le 12.00 (in inglese) rivolgendosi al personale in postazione con le divise di riconoscimento.
