Museo archeologico statale di Urbisaglia, Urbisaglia

Il museo, aperto al pubblico nel 1996, è collocato al piano terra e al primo piano di un edificio nel centro storico della cittadina di Urbisaglia. Il Museo offre una ricca esposizione dei reperti provenienti dagli scavi, ancora in corso, nella città romana di Urbs Salvia, tra cui si segnalano in particolare le sculture che ornavano il teatro antico, lacerti di affresco dall’area monumentale della città (area del foro, criptoportico, ecc.) iscrizioni, un sontuoso cratere marmoreo emerso dalle più recenti campagne di scavo, bronzetti e monete dal territorio. L’allestimento illustra le fasi di vita della città romana dal II secolo a.C. fino alla tarda antichità.
