Istituto centrale per la grafica - Calcografia, Roma

Il Museo dell'Istituto centrale per la grafica è situato al piano della terra del Palazzo della Calcografia in via della Stamperia 6. Il Museo nasce dall'esigenza di esporre le opere delle Collezioni dell'Istituto e di far conoscere i linguaggi e le tecniche, ma anche metodologie didattiche e operative della grafica; nonché le strategie di relazione con le Stamperie d'Arte sul territorio nazionale e internazionale, in linea con la missione affidata all'Istituto sin dall'atto fondativo, di sostenere - accanto all'obbligo di conservazione e valorizzazione dell'ingente patrimonio di matrici e stampe antiche - la ricerca e sperimentazione sull'incisione contemporanea.
