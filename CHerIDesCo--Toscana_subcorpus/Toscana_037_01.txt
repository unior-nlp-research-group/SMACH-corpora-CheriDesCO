Musei del Bargello - Museo di Palazzo Davanzati, Firenze

Acquistato dallo Stato nel 1951, Palazzo Davanzati fu inaugurato nel 1956 come Museo della Casa Fiorentina.
Le decorazioni parietali trecentesche imitanti drappi appesi, i pavimenti in cotto, i soffitti di legno, i camini, gli arredi antichi, gli oggetti di uso comune, il pozzo che si apre ai diversi piani, gli agiamenti (gabinetti), la cucina, la collezione di merletti e di ricami illustrano la vita domestica di una ricca casa fiorentina tra XIV e XVIII secolo.
