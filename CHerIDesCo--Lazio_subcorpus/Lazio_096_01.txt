Parco archeologico dell'Appia antica - Parco delle Tombe della via Latina e Basilica di Santo Stefano, Roma

Il parco delle Tombe di Via Latina fa parte del Parco Archeologico dell'Appia Antica.
Si tratta di uno dei complessi archeologici di maggior rilievo del suburbio di Roma che conserva ancora sostanzialmente intatto l’aspetto tradizionale dell’antica campagna romana.La scoperta e gli scavi dell’area sono stati eseguiti tra il 1857 ed il 1858 da Lorenzo Fortunati. Nel sito si conservano i resti del basolato dell’antica Via Latina, che collegava Roma con Capua e, su entrambi i lati, numerosi monumenti funebri e testimonianze storiche e materiali dall’età repubblicana fino all’Alto Medioevo.
All'interno dell'area archeologica sono visitabili, su richiesta, il cosiddetto Sepolcro Barberini o dei Corneli, databile al II secolo d.C., il cosiddetto Sepolcro dei Valeri, la cui struttura in elevato attualmente visibile fu costruita alla fine dell’800 impostandosisulla muratura originaria, il Sepolcro dei Pancrazi, della fine del I - inizi II secolo d.C., riccamente decorato da affreschi e stucchi, così chiamato per il riferimento all’iscrizione che cita il collegio funeratizio dei “Pancratii”, posta sulla fronte di un sarcofago diconiugi all’interno della prima sala ipogea. Nell’area alle spalle del sepolcro dei Pancrazi emergono i resti di una grande villa realizzata alla fine del I secolo d.C. e abitata sino al V secolo quando Demetriade, discendente della famiglia degli Anicii, fece erigere in un settore della villa una basilica dedicata a S. Stefano Protomartire, meta di pellegrinaggi ancora sino al XIII secolo, i cui resti sono tuttora parzialmente visibili.

L'ingresso al Parco è gratuito.
Le tombe dei Pancrazi, dei Valeri e il Sepolcro Barberini non sono al momento visitabili.

Dettaglio dell'orario:
9.00 - 16.30 dall’ultima domenica di ottobre al 15 febbraio9.00 - 17.00 dal 16 febbraio al 15 marzo9.00 - 17.30 dal 16 marzo all’ultimo sabato di marzo9.00 - 19.30 dall’ultima domenica di marzo al 31 agosto9.00 - 19.00 dal 1 settembre al 30 settembre9.00 - 18.30 dal 1 ottobre all’ultimo sabato di ottobre
