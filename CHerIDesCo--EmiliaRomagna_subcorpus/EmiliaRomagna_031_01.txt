Antico porto di Classe, Ravenna

Il sito dell’Antico Porto, situato a circa 4 km dal centro storico di Ravenna, si trova in un punto cruciale del sito di Classe: l’imboccatura del porto–canale antico, quell’ampia rottura di duna che alimentava l’intera laguna, che comprende parte dell’isola ed il quartiere commerciale che si affacciava sulla sponda sud del canale.Il percorso, sviluppato su una superficie di circa 10mila metri quadrati, propone i luoghi quotidianamente frequentati da coloro che lavoravano nei magazzini o arrivavano via mare attraccando al porto, immergendo i visitatori all’interno dello scavo archeologico.Il percorso inizia dal Centro Visite, che ospita una sala multimediale in cui l’immagine di un mercante del tempo, riprodotta virtualmente, introduce gli aspetti naturalistici, geologici, storici ed archeologici del territorio in esame, unitamente ad immagini e filmati sui monumenti più importanti di Ravenna e sulle ricostruzioni storiche del sito.La visita continua spostandosi all’interno dell’area archeologica, che presenta una strada basolata sui lati della quale si affacciavano una serie di magazzini, di cui oggi si conservano le fondamenta, adibiti in antico al carico/scarico delle merci.Lungo l’itinerario sono inserite lastre prospettiche serigrafate che propongono la ricostruzione in alzato dei magazzini e degli elementi architettonici non più presenti. Le riproduzioni grafiche si sovrappongono al panorama circostante, fondendosi e restituendo la vista del complesso come doveva essere nel V-VI secolo, facendo vivere al visitatore un’esperienza immersiva a tutto tondo.Il percorso prevede inoltre un ponte-passerella, che collegava le due zone del canale portuale: il quartiere sull’isola al quartiere commerciale adiacente la strada principale. Alcuni affacci dai belvedere consentono di “leggere” il sito anche da altri punti di vista, facendo percepire una diversa visione dei resti archeologici.L'antico porto di Classe è stato riaperto al pubblico il 28 luglio 2015; dopo la chiusura invernale riaprirà al pubblico da sabato 12 Marzo al 14 novembre 2016. Orari: Fino al 5 giugno: tutti i giorni 10 - 18.306  giugno - 4 settembre,tutti i giorni 18 - 23 con eventi serali5 settembre - 13 novembre  2016,  solo sabato e domenica 10 -18Dal 14 novembre 2016 chiusura stagionale; riapertura primavera 2017Biglietti: € 5 intero, € 4 ridotto. Visite guidate su prenotazione su prenotazione: 0544 478100  € 40Prenotazione: Facoltativa. Telefono: 0544 478100 oppure info@parcoarcheologicodiclasse.itGli orari indicati potrebbero subire variazioni. Si consiglia di verificare l’apertura, in particolare in caso di maltempo. L'Antico Porto di Classe è gestito dalla Fondazione RavennAntica in virtù di una convenzione con il Segretariato regionale del MiBACT per l'Emilia-Romagna, la Soprintendenza Archeologia dell'Emilia-Romagna e il Polo Museale dell'Emilia-Romagna.
