Tomba della Scimmia, Chiusi

La tomba dista 4 Km dalla Città di Chiusi in direzione lago, ed è attualmente visitabile tramite prenotazione che si effettua al locale Museo Nazionale. Per l'arcaismo, fra le più celebri dev'essere ricordata la Tomba della Scimmia, in località Poggio Renzo, databile intorno al 480 a.C., e interessante anzitutto per la pianta cruciforme introdotta da un corridoio a gradini (dromos) e piuttosto curata nelle partiture architettoniche, poiche la camera principale, quella laterale e quella di fondo recano un soffitto cassettonato con lacunari. Scoperta nel 1846 da Alessandro François e successivamente dalla Commissione Archeologica (1873), è composta da quattro sale e vi si accede, dopo essere scesi per una scala che non è l'originale, in quanto l'ingresso originario era formato da un lungo corridoio che attualmente è interrato e sotto la sede stradale.
