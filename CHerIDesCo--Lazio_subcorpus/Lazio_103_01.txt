Parco archeologico di Ostia antica - Scavi di Ostia antica e Museo Ostiense, Roma

I resti dell’antica Ostia si inseriscono in un contesto geografico e territoriale molto diverso da quello antico: infatti in età romana il Tevere costeggiava il lato settentrionale dell’abitato, mentre ora ne tocca solo in minima parte un tratto del settore occidentale, essendo stato il suo letto trascinato a valle da una rovinosa e famosa alluvione, nel 1557; inoltre la linea di costa, in origine vicina alla città, risulta attualmente distante di circa 4 km, per l’avanzata della terraferma dovuta ai detriti lasciati dal fiume negli ultimi 2.000 anni. Ostia era quindi una città sorta – con un suo porto fluviale – sul mare e sul fiume, e questa sua particolare posizione ne determinò l’importanza attraverso i secoli sotto il profilo strategico -militare e sotto quello economico. Un’antica tradizione ne attribuiva la fondazione al quarto re di Roma, Anco Marzio, intorno al 620 a.C., per lo sfruttamento delle saline alla foce del Tevere (da cui il nome Ostia, da ostium = imboccatura). Comunque, i resti più antichi sono rappresentati da un fortilizio (castrum) in blocchi di tufo costruito dai coloni romani nella seconda metà del IV secolo a.C., con scopi esclusivamente militari, per il controllo della foce del Tevere e della costa laziale. Successivamente, soprattutto dopo il II secolo a.C., (quando Roma aveva ormai il predominio su tutto il Mediterraneo), cominciò a venir meno la funzione militare della città, destinata a diventare in poco tempo il principale emporio commerciale della capitale.L'AREA ARCHEOLOGICA DI OSTIA ANTICA RIAPRE DA MARTEDI 2 GIUGNO 2020 CON LE SEGUENTI MODALITA': https://www.ostiaantica.beniculturali.it/it/info/visita-ostia-antica-in-sicurezza/Il Museo Ostiense resta chiuso. La visita alle Case Decorate è sospesa. Accessibilità
Alle persone con specifico contrassegno è consentito l’accesso in macchina al parcheggio interno all'area archeologica; altri due posti auto sono riservati in corrispondenza della biglietteria. Il Piazzale delle Corporazioni è raggiungibile dalla biglietteria ed è interamente percorribile con la sedie a rotelle. Dal parcheggio interno parte, inoltre, un secondo circuito che costeggiando il fiume Tevere, entra nell'area archeologica a via dei Misuratori del Grano e arriva al Capitolium, lato Casa di Diana. I quartieri di Porta Marina (i più lontani di Ostia Antica), invece, sono raggiungibili dai visitatori anziani, a disagio con le lunghe distanze, attraverso l’uso di due golf-car, guidate dal personale del Parco. Il servizio si effettua il sabato con un turno al mattino e uno al pomeriggio, su prenotazione al +39 06 56358044. Attenzione: il servizio di golf car è attualmente sospeso.

Dettaglio orario (1):• 25 ottobre - 28 (o 29) febbraio: 8.30-16.30, ultimo ingresso alle 15.30;
• 1° marzo - 31 marzo: 8.30-17.15, ultimo ingresso alle 16.15;
• 1° aprile - 30 settembre: 8.30-19:00, ultimo ingresso alle 18:00;
• 1° ottobre - 24 ottobre: 8:30 - 18:30,  ultimo ingresso alle 17:30
La Biglietteria chiude un'ora prima rispetto all'orario di chiusura dell'Area archeologica.
