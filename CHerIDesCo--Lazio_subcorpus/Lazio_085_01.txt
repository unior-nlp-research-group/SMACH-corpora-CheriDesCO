Parco archeologico del Colosseo - Criptoportico neroniano, Roma


Il Criptoportico neroniano fa parte del complesso palaziale della Domus Tiberiana, il primo dei palazzi imperiali concepito in maniera organica:Tiberio, infatti, e, dopo di lui, Caligola, Claudio e Nerone, trasformarono le residenze imperiali, le domus palatinae Caesarum sino ad allora rimaste tra loro separate, in un palazzo architettonicamente unitario.Collocato al di sotto dell'area che nel Cinquecento venne ricoperta dagli Orti Farnesiani, in gran parte ancora esistenti e visitabili, il lungo criptoportico (circa 130 metri di lunghezza) è illuminato da finestrine a bocca di lupo disposte su un lato della volta, e conserva al suo interno resti di pitture e di pavimenti in mosaico. Sulla volta è ancora visibile (in copia – l’originale è conservato presso il Museo Palatino) la decorazione in stucco del soffitto, con cassettoni, elementi vegetali e un pannello con quattro eroti.In questo fascinoso passaggio sotterraneo, che collegava appunto diversi settori del palazzo imperiale, dal clivo Palatino alle Case di Livia e di Augusto, il visitatore, attraverso una proiezione immersiva e con l’aiuto di pannelli  didattici, sarà introdotto alla storia della pittura antica sul Palatino, dall’età tardo repubblicana all’età augustea.

FORUM PASS SUPER
Intero € 16,00 Ridotto € 2,00
Valido un giorno, permette un solo accesso all’area archeologica del Foro Romano, Fori Imperiali e Palatino, incluse le mostre in corso, e, fino al raggiungimento della capienza massima, ai siti speciali SUPER.

FULL EXPERIENCE
Intero € 22,00 Ridotto € 2,00
Biglietto ordinario comprensivo di accesso al Foro Romano, Fori Imperiali, Palatino, Siti Super, Colosseo compresi Arena o Sotterranei. Valido due giorni consecutivi, permette un solo accesso al Colosseo e un solo accesso all’area archeologica dei Fori e del Palatino, incluse le mostre in corso.
Si rammenta che nei giorni di gratuità (prima domenica del mese da Ottobre 2019 a Marzo 2020) i siti compresi all’interno del Percorso SUPER del Foro Romano-Palatino (Museo Palatino, Criptoportico Neroniano, Casa di Augusto, Casa di Livia, Loggia Mattei, Domus Transitoria, Santa Maria Antiqua con Oratorio dei Quaranta Martiri e Rampa Domizianea, Tempio di Romolo), l’Attico e il Belvedere del Colosseo così come la mostra “Carthago. Il mito immortale” e l’esposizione permanente “Il Colosseo si racconta” rimarranno chiusi al pubblico.

Dettagli orario:
Orario invernale (ultima domenica di ottobre - ultimo sabato di marzo)
9.00- 15.30
Orario estivo (ultima domenica di Marzo al 30 settembre) 9.00-18.15
Orario autunnale (dal 1 ottobre all'ultimo sabato di ottobre) 9:00-17:45
