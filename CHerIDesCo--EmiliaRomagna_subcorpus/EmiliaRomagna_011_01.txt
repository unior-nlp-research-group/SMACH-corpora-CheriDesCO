Casa Minerbi, Ferrara

È una dimora medievale, oggetto di recenti lavori di restauro architettonico.
Al suo interno sono conservati una loggia e quattro ambienti di cui due, al piano nobile, decorati con affreschi trecenteschi del pittore Stefano da Ferrara e altre immagini di carattere astrologico ed araldico nella Sala degli Stemmi.
Notabili sono gli antichi solai decorati e lacerti pittorici fra cui una allegoria di Venezia e un San Cristoforo. Adiacente a queste stanze vi è il Salone con le Allegorie delle Virtù e dei Vizi e i Mesi, il ciclo pittorico trecentesco più importante di Ferrara ed uno fra i più celebri dell'Italia settentrionale, di proprietà del Comune di Ferrara.
