
Museo nazionale romano - Crypta Balbi, Roma

La Crypta Balbi è un isolato del centro storico di Roma dove sorgeva in antico un vasto portico, la Crypta Balbi, annesso al teatro che Lucio Cornelio Balbo aveva eretto nel 13 a.C.  Sul lato orientale del portico, e inclusi nel perimetro dell’isolato moderno, si estendono una serie di isolati antichi rappresentati nella Forma urbis marmorea, i cui edifici sono in parte visitabili. Archeologia urbana e il Museo di Roma nel Medioevo Il percorso museale si articola all’interno dei diversi edifici succedutisi nell’area nelle varie fasi storiche. La sezione “Archeologia e Storia di un paesaggio urbano“ illustra la storia del complesso dall’antichità al XX secolo: dalle costruzioni di Balbo, alla ruralizzazione del paesaggio urbano nel V secolo, alla costruzione delle chiese e delle case medievali nell’area, all’edificio del Conservatorio di Santa Caterina della Rosa che, tra la metà del XVI ai primi decenni del XVII secolo, occupa gran parte dell’area. La sezione “Roma dall’antichità al medioevo” illustra le trasformazioni della città tra l’età tardoantica e l’ altomedioevo (V-IX secolo). Il nucleo più consistente dell'esposizione è costituito dai contesti dei materiali rinvenuti nel corso degli scavi nella Crypta, tra cui, il deposito tardoantico e altomedievale dall’esedra che, nella fase di VII secolo, ha restituito migliaia di oggetti, soprattutto ceramiche ma anche frammenti di oggetti di vetro, monete, sigilli in piombo ed, inoltre, centinaia di oggetti di metallo, osso, avorio, pietre preziose e strumenti di lavoro pertinenti ad una officina che produceva oggetti di lusso per l’abbigliamento e l’ornamento. I contesti dalla Crypta sono integrati da reperti coevi delle collezioni storiche dei musei romani e da contesti rinvenuti nel corso degli scavi urbani negli ultimi decenni.

Il Museo Nazionale Romano lancia la Card2020 annuale. Con la Card 2020 puoi vivere il museo a tempo pieno, con accesso illimitato alle sedi del Museo. Prezzi: 25,00 € intero, 15,00 € dai 18 ai 25 anni compresi. Prenotazione 2,00 € . I vantaggi per un anno intero dall’attivazione: ingresso gratuito e illimitato per l’anno 2020. Ingresso gratuito e illimitato alle mostre incluse nel percorso museale per l’anno 2020; accesso preferenziale alle attività culturali del MNR, prenotazione mn-rm.eventi@beniculturali.it, fino a esaurimento posti. Invio mensile newsletter. La card può essere acquistata presso le biglietterie delle sedi e on-line sul sito di Coopculture.
Chiusura temporanea di alcuni spazi
L'area archeologica dell' Esedra è temporaneamente non visitabile.
L'ingresso ai sotterranei è libero  fino alle ore 19.00
In occasione della Domenica al Museo non è consentita la visita ai sotterraneiAccessibilità
Le sedi del Museo Nazionale sono accessibili al 100%.
La mobilità interna è garantita da ascensori e da rampe.
Su richiesta sono disponibili sedie a rotelle.
Sono presenti idonei servizi igienici.
